Ohtu(mini)projektin loppuraportti selkosuomeksi
===

Kerrataan lyhyesti jokaisen sprintin aikana kohdatut ongelmat, mikä sujui hyvin ja mitä olisi voinut parantaa
---

Ongelmia tuotti erityisesti valittu kommunikointitapa, joka aiheutti lieviä hankaluuksia tiedon siirtymisessä kehittäjältä toiselle sekä aluksi vääränlaisista backlogeista, jotka eivät millään olleet kelvata asiakkaalle. Alkuvaiheessa kului liikaa aikaa teknisiin ongelmiin. Asiakastapaamisissa ilmi tulleisiin ongelmakohtiin puututtiin tyypillisesti seuraavan sprintin aikana.

Ensimmäisen sprintin aikana muotoutui prosessiin liittyvät toimintatavat ryhmän sisällä. Asiakastapaamisessa valitusta tuli erityisesti backlogien epätäydellisyydestä tai jopa puuttumisesta. Alun teknisiin ongelmiin ryhmä sai ymmärrystä asiakastapaamiseen tulleelta ohjaajalta. Tapaamisessa kävi myös ilmi tarpeelle mahdollistaa kehitetyn palvelun saatavuus julkisella palvelimella.

Toisen sprintin aikana sprint backlogin dokumentointi alkoi hahmottua ja työn etenemistä arvioitiin tapaukseen soveltuvalla kaaviolla. Uutena ominaisuutena tavoiteltiin BibTeX:in viemistä (export) palvelusta, mutta sprintin aikana tähän valmistui vain sovelluksen aritmeettis-looginen osuus, ja käyttöliittymä jäi seuraavan sprintin aikana toteutettavaksi. Huomattakoon vielä, että sprintin retrospektiivin aikana käyttöliittymä valmistui pariohjelmointina, mikä hiukan paransi kehittäjien itsevarmuutta järjestelmän tuntemisen suhteen. Palvelu saatiin sprintin aikana myös julkiselle palvelimelle toimivaksi.

Kolmanteen sprinttiin varattiin aikaa oletetuille teknisille ongelmille. Palvelu saatiin toimimaan kerätyn kokemuksen avulla nyt myös Herokun pilvipalvelussa. Herokuun käytettiin mahdollisesti liikaa aikaa, mutta toisaalta asiakas saattoi vaikuttaa tähän priorisointiin runsaasti, ja asiakkaan tahtomat ominaisuudet ovat joka tapauksessa ensisijaisen tärkeitä. BibTeX:in viemiseen lisättiin tuki kaikille suomessa esiintyville aakkosille ja testikattavuutta parannettiin merkittävästi. Asiakastapaaminen ei sujunut onnistuneesti, koska suuri osa kehittäjistä ei päässyt paikalle, eivätkä paikalle päässeetkään löytäneet oikeaa tilaa ajoissa. Asiakas oli tällä kertaa hyvin tyytyväinen sprint backlogiin, josta kuitenkin löytyi jotain valittamisen aihetta.

Neljännessä sprintissä lisättiin kaikentyyppisten viitteiden lisäys ja validointi, mikä onnistui teknisesti todella sujuvasti. Virheellisten syötteiden virheilmoituksia ei saatu tehtyä, mutta sen syihin ei tässä raportissa pureuduta syvemmin ominaisuuden matalan prioriteetin johdosta. Hyväksymätestien asiakkaallekin ymmärrettävä muoto saatiin toteutettujen ominaisuuksien osalta todella hyvälle tolalle. Myös testien automatisointi edistyi, mutta sitä ei priorisoitu, koska kyseessä on lopulta pelkästään tekninen, asiakkaalle arvoa tuottamaton aspekti.

Valitettavasti yksi ryhmän kehittäjistä ajautui ulos toiminnasta ryhmädynamiikkaan liittymättömistä syistä jo ensimmäisen sprintin aikana, mikä saattoi osaltaan vähentää aikaansaannoksen valmistumisnopeutta, kun arvioitu työmäärä tulikin jakaa neljälle kehittäjälle.

Mitä asioita opimme, mitä asioita olisimme halunneet oppia ja mikä tuntui turhalta
---

Jokainen kehittäjä projektista pois jäänyttä lukuunottamatta oppi uutta gitin, Cucumberin sekä Vaadin-kehyksen käytöstä. Opimme yleisesti tekemään projektin hallintaa, backlogeja sekä sprintteihin että tuotteeseen.

Opimme pitämään erittäin intensiiviset retrospektiivit sprinttien jälkeen, ja niissä usein löytyikin tärkeimmät huomionarvoiset kohdat.

Turhalta tuntui erityisesti projektissa oleva sana mini, joka ei selvästi kuvannut projektin vaatimaa työpanoksen määrää vaan pikemminkin vähätteli sitä.

Tekijät: Anni Puurunen, Otto Leppänen, Samuli Rouvinen sekä Veini Tuominen.
